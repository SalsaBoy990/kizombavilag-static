---
title: A kizomba kultúra tiszteletben tartásának 10 módja
author: University of Kizomba
date: '2018-07-10'
excerpt: >-
  Számunkra a kizomba nem csak egy platform arra, hogy összegyűljünk a barátokkal és előrukkoljunk az új cipőnkkel/külső megjelenésünkkel, hanem mindezeken felül a társadalmi gyűlések egyik mozgatórugója, egy ürügy arra, hogy együnk és igyunk, s csupán néhány órára is, de megfeledkezzünk az életünk nehézségeiről és hányattatásairól. Ezért minden egyes alkalommal, amikor a táncparkettre lépsz, ragadd meg a tánc lényegét; neked megadatott a lehetőség, hogy tanúja légy és megbecsülj egy mély történelmet!
topic: kultúra
coverImage: lady_diana_es_lizete.jpg
---

Nem várható el attól, aki még sohasem járt Angolában – vagy nem tud semmit annak zavaros múltjáról – hogy teljesen felfoghassa, hogy hogyan szolgálta mindig is a táncolás, az éneklés és az összejövetelek az angolai nép kollektív kiteljesedését. Ahogyan azt Achille Mbembe, egy nagy tiszteletben álló kameruni filozófus és politológus szavakba öntötte:

> „A zene képes a szellemet és az anyagot egyesíteni. Bizony Afrikában a zene mindig is az élet eltörölhetetlenségének ünneplése volt a hosszú, életellenes történelemben. Ez a műfaj történelmileg, a lehető legkísértőbb módon fejezte ki nem csupán a létezésnek, hanem a létezés örömeinek háborgó vágyát, amit a halál előtti élvezetek gyakorlásának lehetne nevezni.”{.citation}


## Egy rövid történelemlecke

Diana hercegnő legelhíresültebb képeinek egyike, amikor egy 13 éves angolai lány, Lizete, mellett ül, aki egy taposóakna miatt veszítette el a bal lábát, amikor a boltba igyekezett az édesanyjával az akkori háború sújtotta tartományban, a dél-angolai Huambo-ban. Amikor Lady Di 1997-ben Angolába látogatott, Lizete már 3 éve várt egy művégtagra.

![Diana hercegnő és Lizete.](/assets/images/articles/lady_diana_es_lizete_full.jpg)

Addig a bizonyos pontig számítva, Angola gyakorlatilag ismeretlen volt az átlag nyugati ember számára; érhető módon, mivel a háború, az éhínség és halál egyedüli képeit párosították az országgal az 1970-es évek közepe óta.

Az angolai polgárháború rögtön a Portugáliától való 1975-ös függetlenedés után tört ki. A hatalomváltás a portugál gyarmatokon közismerten elsietett, nehézkes és összességében nézve gyengén kivitelezett volt. Kifejezetten Angola esetén, még egy további tényező is érvényesült, jelestül az USA és az USSR (az egykori Szovjetunió) óriási étvágya egy kulcsfontosságú, természeti erőforrásokban gazdag, stratégiai fontosságú, dél-afrikai ország geopolitikai fennhatósága alá vonására. Mindez egy kegyetlen polgárháborút eredményezett, ami egyedül 1991 májusában szakadt meg, nem sokkal a Berlini Fal leomlása és azt követően, a hidegháború befejeztével. Az 1992 szeptemberében megtartott első demokratikus választások után a háborús konfliktus tovább folytatódott, és még egy évtizedig elhúzódott.

Vitathatóan, egyetlen PALOP ország sem szenvedett annyit a függetlenség utáni időszakban, mint Angola. Életek milliói vesztek oda; családok estek szét és kényszerültek otthonaikat elhagyni; az anyák némelyike több fiát is elveszítette a harcokban; gyakran árvákká váltak a gyerekek a szüleik elvesztése miatt; hozzátartozók vesztették el a kapcsolatot a szeretteikkel, miközben a háború sújtotta övezetekből menekültek el, és soha többé nem látták viszont egymást.

Évtizedeken át, az olajár-robbanás (Angola a második legnagyobb olajtermelő ország Afrikában, Nigéria után), a tengeren túli kuduro őrület és mostanság, a kizomba európai táncterekre való exportja előtt, a kizomba volt az angolaiak büszkeségének a fő (ha nem az egyetlen) forrása – a bangával együtt, vagyis azzal a leírhatatlan „swag”-gal (lábmunka), amivel az angolai férfiak és nők kétségtelenül rendelkeznek.

## 10 módon mutathatsz tiszteletet

Mostanában nagyon felkapott dolog a kizomba világában, hogy az emberek a kultúra tiszteletben tartását hangsúlyozzák. Nemrégiben megkérdezték tőlünk (University of Kizomba), hogy nekünk, angolaiaknak mit is jelent ez pontosan?

Talán egyszerűbb, ha pontokba szedjük, hogy az amatőr kizombások milyen módokon mutathatják ki az angolai kultúra mélyebb megértését és megbecsülését a kizomba terén:

1. Ilyen természetű vitákban erősen ajánljuk, kerüld el az efféle kijelentéseket, hogy: *„Mi ebben a nagy dolog? Ez csak egy tánc. Tegyél túl rajta!”* Ellenkező esetben, ha így teszel, akkor az angolaiak azt érezhetik, hogy akarattal hagyod figyelmen kívül a fent taglalt történelmi hátteret.

2. Próbálj meg a lehető legtöbbet megtanulni az ország történelméről és arról, hogyan kötődik lényegében a semba és a kizomba megszületéséhez! Ha így teszel, akkor közvetett módon együttérzést mutatsz az elmúlt évek gyászával kapcsolatban.

3. Való igaz, hogy a tánc egy művészet, de ez nem jelenti azt, hogy azt csinálhatsz, amit akarsz a kizombával az „evolúció” ernyője alatt. Ha táncosként vagy instruktorként személyes kreativitásodat ésszerű korlátokon belül gyakorlod, akkor tiszteletet is tanúsítasz azon emberek milliói iránt, akik ugyanazt a zenét és táncokat (semba, kizomba stb.) használták arra, hogy megtisztítsa őket a közel 5 évszázados gyarmati elnyomással járó lealacsonyítás gyötrelmeitől, és eltemessék a bánatukat a majdnem 3 évtizedig elhúzódó polgárháború, halál és pusztítás alatt.

4. Kerüld el, hogy pusztán marketing céljából a „Kizomba” vagy a „Semba” szó valamilyen nevetséges variációját tartalmazza a Facebook neved (sajnálatos módon néhány angolai is így tesz)!

5. Légy szerény és értsd meg, hogy évekbe telik, mire elsajátítod a kizombát/sembát, továbbá egy valamelyik nagy európai fesztivál 2-3 workshop-ján való részvétel után nem éred el szükséges szintű hozzáértést, hogy másokat taníts! S végül, amikor készen állsz a táncot oktatni, tegyél róla, hogy egyenlő mértékben felruházod magad annak a szocio-kulturális környezetnek az ismeretével, amelyben a kizomba évtizedekkel ezelőtt megszületett! Így fel tudod fogni, hogy hogyan és miért fejlődött ki Angolában (és a PALOP országokban nagyban), mielőtt felkeresed a helyi táncparketteket Párizsban, New York-ban, Toronto-ban, Sydney-ben, Budapesten stb.

6. Ha tisztában vagy azzal, hogy sem kizombát, sem pedig sembát nem tanítasz (mindez rendben van), akkor ne reklámozd akként az óráidat és a bemutatóidat! Ezzel elkerülöd azt, hogy opportunistának, vagy még rosszabb, imposztornak bélyegezzenek.

7. Ha egy támogató vagy és kizárólag csak urbankiz irányultságú fesztiválokat/összejöveteleket szervezel, akkor ne áruld azokat kizomba eseményekként a (naiv) tömegek számára! Napjainkban egyre tisztábbá válik, hogy ezek két különálló táncot képeznek, amik teljesen eltérő élményt nyújtanak a táncparketten. Ugyanez érvényes a DJ-kre: légy hű ahhoz, ami vagy és az emberek annak megfelelően fogják tisztelni a mesterségedet! A nap végére úgy tűnik, hogy elegendő piac van mindkét tábor esetén.

8. A szavak eredete idővel gyakran felhígul. Számos példa van arra, hogy az afrikai kultúra egyes elemeinek a nevei a fordítás során végül elvesztek, miután az Atlanti-óceánon túli diaszpórába „exportálták” azokat. A kimbundu nyelv „Kizomba” szavának gazdag és sajátos jelentése van, amit az angolaiak meg szeretnének őrizni mialatt a tánc meghódítja a világot. Éppen ezért kerüld el a „kiz” vagy „kizz” rövidítések használatát és az azzal való visszaélést pusztán csak kényelemből és/vagy üzleti okokból!

9. Amikor egy társas összejövetelre mész, beszélgess is! Ne próbálj meg annyit táncolni, amennyit csak bírsz, mintha egy edzőteremben lennél és meg kellene csinálnod a súlyemelő gyakorlatokból egy bizonyos számú sorozatot. Nem ez a célja és lényege a táncnak.

10. Amikor a kizomba rendezvényekre mész – különösen az estiekre –, mindig a legjobb külsődet hozd és elegánsan öltözz! Ez érvényes mind a férfiakra és nőkre is; ez egyébként a kizomba kultúra egyik mélyen gyökerező szemlélete.

Bizonyos kizomba eseményeken tett megfigyeléseink szerint a listát tovább bővíthettük volna 20 vagy 30 elemre. Azonban, a kulcsfontosságú pont, amit próbálunk hangsúlyozni, hogy a kizomba önmagában sokkal több egy „báltermi táncnál” – legalábbis angolai szemszögből.

## Mindegyikünknek van hatása

> Számunkra a kizomba nem csak egy platform arra, hogy összegyűljünk a barátokkal és előrukkoljunk az új cipőnkkel/külső megjelenésünkkel, hanem mindezeken felül a társadalmi gyűlések egyik mozgatórugója, egy ürügy arra, hogy együnk és igyunk, s csupán néhány órára is, de megfeledkezzünk az életünk nehézségeiről és hányattatásairól. Ezért minden egyes alkalommal, amikor a táncparkettre lépsz, ragadd meg a tánc lényegét; neked megadatott a lehetőség, hogy tanúja légy és megbecsülj egy mély történelmet!

Azt szokták mondani, hogy ha az élet citrommal kínál, csinálj limonádét! Nos, kezdj el a kizombára mint a limonádéban található barnacukorra tekinteni, és az élmény teljesen más lesz. Sokkal jobb!

## Felhasznált forrás

* University of Kizomba (2017). [10 ways to honor the kizomba culture.](https://www.facebook.com/University.of.Kizomba/photos/rpp.279808345694332/533698636971967/?type=3&theater)

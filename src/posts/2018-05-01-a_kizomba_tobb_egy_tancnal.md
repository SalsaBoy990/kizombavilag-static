---
title: A kizomba nem csak egy tánc, hanem valami sokkal erőteljesebb!
author: Eddy Vents
date: '2018-05-01'
excerpt: >-
  A kizomba nem csak egy tánc, hanem valami sokkal erőteljesebb. A kizomba nem csak az érintkezésről szól, hanem a szüleiddel, a családoddal, a barátokkal való kötelékekről vagy egy másik emberi lénnyel való új kötelék létesítéséről.
topic: kultúra
coverImage: a_kizomba_sokkal_tobb_egy_tancnal.jpg
---

[Eddy Vents](https://www.facebook.com/eddy.vents/)  Facebook bejegyzésének fordítása. Rövid biográfia: Eddy Vents kizomba táncos, Bissau-Guineai származású, de Lisszabonban nőtt fel, 2014-ben az Év Kizomba Tanárának választották Európában.

Az afrikai kultúrából (beleértve az angolait) jövő legerőteljesebb dolgok egyike a családi kötelék, sokféle ok miatt, de különösképpen a kötődésen keresztül, amit a zenén és a táncon keresztül osztunk meg egymással.

A gyarmatosítás megkísérelte elpusztítani a családi kötelékeinket, az emberi méltóságunkat és megformálta azt, amit ma a kultúránknak gondolunk.

Megtiltották nekünk, hogy formális oktatásban részesüljünk, s éppen ezért alakítottuk ki annak „kultúráját”, hogy az idősek szóban adják át a történelmünket az ifjúságnak, így meg tudtuk őrizni az identitásunk részeit. Kijárási tilalmat vezényeltek nekünk, ami valójában közelebb hozott bennünket, mintsem elválasztott volna.

Amikor kizombázunk a szenzualitás és a szexualitás az utolsó dolog volt, amire gondoltunk. (Megjegyzés: nyilván a tarraxinha az más tészta.) Elindítjuk a zenét és a dalból nyert érzés erejét átadjuk annak a személynek, akivel éppen táncolunk. Ha a táncos az édesanyád vagy az édesapád, akkor a kötődés és a kapcsolat sokkal erősebb; ezt jelenti a kizomba számunkra: a pillanatainkat az emberekkel, akiket szeretünk és kedvelünk.

A legszomorúbb dolog, ami történt ezzel a gyönyörű családi táncunkkal, hogy olyanok degradálják és szexualizálják, akiket valójában sohasem érdekelt, hogy a táncunk ténylegesen miről szól és/vagy csak akkor érdekelte őket a kizomba elfogadása, ha rátehették a saját mozdulataikat és a zenéiket.

A legtöbb kívülálló számára csak annyira jó a kizomba, ha bele tudják keverni az általuk kedvelt táncokat.

Az emberek miért csak akkor szeretik a kizombát, ha hozzáadhatnak hip-hop-ot, bachatát, salsát, tangót stb.?

Nem értik azok, akik hozzáadják a saját táncukat, hogy milyen önző ez? Valójában sohasem vették a fáradtságot, hogy a maga teljességében megbecsüljék a kizombának nevezett tánc erejét.

**A kizomba nem csak egy tánc, hanem valami sokkal erőteljesebb. A kizomba nem csak az érintkezésről szól, hanem a szüleiddel, a családoddal, a barátokkal való kötelékekről vagy egy másik emberi lénnyel való új kötelék létesítéséről.**

![Egy férfi a lányával táncol a homokos tengerparton](/assets/images/articles/a_kizomba_sokkal_tobb_egy_tancnal_full.jpg)


## Felhasznált forrás

* Eddy Vents (2017). [Kizomba is not just a dance but something much more powerful.](https://www.facebook.com/eddy.vents/photos/a.363256553868817.1073741828.304920769702396/736668299860972/?type=3)

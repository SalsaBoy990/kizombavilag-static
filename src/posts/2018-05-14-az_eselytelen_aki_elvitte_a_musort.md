---
title: Az esélytelen, aki elvitte a műsort
author: University of Kizomba
date: '2018-05-14'
excerpt: >- 
  Gyakran annyira felemészt bennünket az információözön, amit a gondos tervezésű közösségi alkalmazások zúdítanak ránk, hogy az a téves benyomásunk lehet, hogy mindent látunk és minden egyes embert ismerünk. Ennek következményeként nem meglepő, hogy az emberek a Nyugaton (angolaiak és nem angolaiak) élő híres táncosok és instruktorok szavát és munkáját tekintik szentírásnak és annak mércéjeként, hogy mi számít jó kizombának és sembának.
topic: tánc
coverImage: eselytelen_aki_elvitte_a_showt.jpg
---

A közösségi média, a Facebook különösképp, rengeteg kizomba instruktornak és táncosnak széles körű ismertséget hozott világszerte.

Gyakran annyira felemészt bennünket az információözön, amit a gondos tervezésű közösségi alkalmazások zúdítanak ránk, hogy az a téves benyomásunk lehet, hogy mindent látunk és minden egyes embert ismerünk. Ennek következményeként nem meglepő, hogy az emberek a Nyugaton (angolaiak és nem angolaiak) élő híres táncosok és instruktorok szavát és munkáját tekintik szentírásnak és annak mércéjeként, hogy mi számít jó kizombának és sembának.

Azonban sok külföldi nincsen tudatában annak, hogy Angolában nem mindenkinek adatik meg az a luxus, hogy megengedhesse magának a drága mobilnet adatcsomagokat, ami lehetővé tenné élő videók sugárzását és/vagy jó minőségű (HD) videók feltöltését a Facebook-ra, az Instragram-ra, a YouTube-ra stb. Ennek folytán számos helyi táncos és instruktor továbbra is ismeretlen marad a nagyvilág számára. Szándékosan vagy akaratlanul.

A két héttel ezelőtt Luandában megrendezett Nemzeti Kizomba/Semba Bajnokság alatt, az előző évek győzteseit is meghívták a színpadra, hogy páronként külön-külön megmutassák az ügyességüket a nézőközönségnek. Az egyik korábbi bajnok, Márió Jordão, aki most Franciaországban él és oktat, épp nem tartózkodott az országban. Így esett meg, hogy egy sötét terepszínű ruhás srác önként jelentkezett, hogy a 2015-ben Marióval együtt nyert Jéssica Simōes táncpartnere legyen. Felvett a padlóról egy lapot, amire egy 8-as volt írva és épp csak odaért a színpadra, teljesen zavartalanul és látszólag fittyet hányva a mellette álló mérhetetlenül nagy kizomba/semba tehetségekre.

Nézd meg hogyan táncolt (4:41-től kezdődik a videóban)!

**A lényeg: nem mindegyik nagyszerű angolai táncos/instruktor van fent a Facebook-on, aki pedig fent van, nem szükségszerűen jó. Gyere Angolába és láss túl a nagy felhajtáson!**

@[youtube](OBeTnnUpllw)


## Felhasznált forrás

* University of Kizomba (2018). [The underdog who stole the show.](https://www.facebook.com/University.of.Kizomba/videos/637149583293538/)

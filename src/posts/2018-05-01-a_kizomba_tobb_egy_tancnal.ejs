<h1 class="post-title-size">A kizomba nem csak egy tánc, hanem valami sokkal erőteljesebb!</h1>
<p class="smallest pt0 mt0 mb2">2018. május 1.</p>

<hr>
<p><a href="https://www.facebook.com/eddy.vents/">Eddy Vents</a> Facebook bejegyzésének fordítása. Rövid biográfia: Eddy Vents kizomba táncos, Bissau-Guineai származású, de Lisszabonban nőtt fel, 2014-ben az Év Kizomba Tanárának választották Európában.</p>
<hr>

<p class="mt2">Az afrikai kultúrából (beleértve az angolait) jövő legerőteljesebb dolgok egyike a családi kötelék, sokféle ok miatt, de különösképpen a kötődésen keresztül, amit a zenén és a táncon keresztül osztunk meg egymással.</p>

<p>A gyarmatosítás megkísérelte elpusztítani a családi kötelékeinket, az emberi méltóságunkat és megformálta azt, amit ma a kultúránknak gondolunk.</p>

<p>Megtiltották nekünk, hogy formális oktatásban részesüljünk, s éppen ezért alakítottuk ki annak „kultúráját”, hogy az idősek szóban adják át a történelmünket az ifjúságnak, így meg tudtuk őrizni az identitásunk részeit. Kijárási tilalmat vezényeltek nekünk, ami valójában közelebb hozott bennünket, mintsem elválasztott volna.</p>

<p>Amikor kizombázunk a szenzualitás és a szexualitás az utolsó dolog volt, amire gondoltunk. (Megjegyzés: nyilván a tarraxinha az más tészta.) Elindítjuk a zenét és a dalból nyert érzés erejét átadjuk annak a személynek, akivel éppen táncolunk. Ha a táncos az édesanyád vagy az édesapád, akkor a kötődés és a kapcsolat sokkal erősebb; ezt jelenti a kizomba számunkra: a pillanatainkat az emberekkel, akiket szeretünk és kedvelünk.</p>

<p>A legszomorúbb dolog, ami történt ezzel a gyönyörű családi táncunkkal, hogy olyanok degradálják és szexualizálják, akiket valójában sohasem érdekelt, hogy a táncunk ténylegesen miről szól és/vagy csak akkor érdekelte őket a kizomba elfogadása, ha rátehették a saját mozdulataikat és a zenéiket.</p>

<p>A legtöbb kívülálló számára csak annyira jó a kizomba, ha bele tudják keverni az általuk kedvelt táncokat.</p>

<p>Az emberek miért csak akkor szeretik a kizombát, ha hozzáadhatnak hip-hop-ot, bachatát, salsát, tangót stb.?</p>

<p>Nem értik azok, akik hozzáadják a saját táncukat, hogy milyen önző ez? Valójában sohasem vették a fáradtságot, hogy a maga teljességében megbecsüljék a kizombának nevezett tánc erejét.</p>

<p class="bold">A kizomba nem csak egy tánc, hanem valami sokkal erőteljesebb. A kizomba nem csak az érintkezésről szól, hanem a szüleiddel, a családoddal, a barátokkal való kötelékekről vagy egy másik emberi lénnyel való új kötelék létesítéséről.</p>

<img class="center-align mx-auto mthalf shadow2" src="./../../../assets/images/cikkek/a_kizomba_sokkal_tobb_egy tancnal.jpg" alt="Egy férfi a lányával táncol a homokos tengerparton" />
<figcaption>A kizomba sokkal több egy táncnál</figcaption>

<h2 class="medium">Felhasznált forrás</h2>
<ul>
  <li>Eddy Vents (2017). <a href="https://www.facebook.com/eddy.vents/photos/a.363256553868817.1073741828.304920769702396/736668299860972/?type=3">KIZOMBA IS NOT JUST A DANCE BUT SOMETHING MUCH MORE POWERFUL.</a></li>
</ul>

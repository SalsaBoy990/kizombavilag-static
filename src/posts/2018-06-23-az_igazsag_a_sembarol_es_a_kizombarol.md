---
title: Az igazság a sembáról és a kizombáról
author: Eddy Vents
date: '2018-06-23'
excerpt: >-
  A semba keltette életre a kizombát, egy hasonlóképpen gyönyörű és remek táncot. A kizombában nincsenek szexuális mozdulatok és nem a bunda (fenék) mozgása áll a középpontban (ellentétben a tarraxinhával).
topic: tánc
coverImage: bruxo_bruxa.jpg
---

A semba egy történelmi jelentőségű közösségi tánc egy kulturálisan gazdag afrikai országból, Angolából, amit nemzedékről-nemzedékre továbbadnak. A semba tánc szépsége a hagyományos lábmunkában, a tartásban és a kötődésben rejlik.

**A semba keltette életre a kizombát, egy hasonlóképpen gyönyörű és remek táncot. A kizombában nincsenek szexuális mozdulatok és nem a bunda (fenék) mozgása áll a középpontban (ellentétben a tarraxinhával, ami a kizombától egy különálló tánc)!**

A semba és a kizomba mindkettő családi tánc, ahol nem számít az életkor, a testméret vagy a szépség, hanem csak a tánc élvezete. A sembát és a kizombát mindenhol táncolják: a lakásban, a klubokban, az utcán, az udvaron, mindenütt; és mindenkivel: anyákkal, nővérekkel, gyerekekkel, barátokkal és szomszédokkal stb.

A sembában a hangsúly nem a trükkökön, hanem a lábmunkán van (angolai swagg). A semba és a kizomba hagyományos családi táncok szexuális mozdulatok nélkül, ahol a hangsúly a táncon és nem a testformán/méreten van.

Szintén létezik a semba show nevű műfaj, amiben a lábmunka mellett a trükkökön van a hangsúly. A semba show versenyekre, showműsorokra, fellépésekre való, illetve az új nemzedék körében folyó tánccsaták elengedhetetlen eleme. Sajnos, amit a legtöbb fesztiválon tanítanak az nem semba (semba social), hanem semba show, így aztán sokakban téves kép alakul ki a sembáról.

Attól még nem leszel semba táncos, ha egy dal alatt megcsinálsz 3000 trükköt, és szintúgy nem válsz kizomba táncossá, ha szexuális mozdulatokat csinálsz a bundáddal (fenekeddel). A trükkök csak a semba showra tartoznak.

Teljesen nyilvánvaló, hogy a semba nemzedékről-nemzedékre fejlődik, de a gyökereit és az alapjait megőrzik. Minden egyes nemzedék technikája magasabb szintre fejlődik. Ez az evolúció.

@[youtube](OJIANxJYCpw)

@[youtube](TPb_O-1ARbc)


## Felhasznált forrás

* Eddy Vents (2017). [The Truth About Semba & Kizomba.](https://eddyvents.com/2017/08/02/the-evolution-of-semba-kizomba/)

<h1 class="post-title-size">Semba – a Tukina csapat interpretálásában (Budapest Kizomba Connection - BKC)</h1>
<p class="smallest pt0 mt0 mb2">2018. június 3.</p>

<p>Semba… Angola egyik (talán A) legtehetségesebb új csapata, a TUKINA interpretálásában. :) Tukina kimbundu nyelven azt jelenti „gyerünk táncolni”.
</p>

<p>Persze, a semba nem feltétlenül kell, hogy ennyire pörgős és akrobatikus legyen, nem a sebességétől lesz a dal semba, ahogyan a tánc sem a trükkök mennyiségétől. Viszont mindenképp el lehet lesni tőlük kortól, nemtől, tánctudástól függetlenül: az eleganciát és koordinációt… a természetes „gingát” (csípőmozgás)… és ezt a sugárzó mosolyt, ami nem csak a felvételnek szól! A semba mindenek felett életöröm! :) Fanio De Araújo, a csoport „atyjának” mentorálásával 3 pár is bejutott közülük az idei angolai nemzeti Kizomba és Semba bajnokság döntőjére, és Maura & Aristóteles meg is nyerte a bajnoki címet! :) (Fanio aki utoljára lép színpadra kb. 3:55-től, maga is 3-szoros ezüstérmes ugyanezen a bajnokságon.)
</p>

<p>Reméljük hamarosan Európában is elcsíphetjük a „Tukinákat” és tanulhatunk tőlük/táncolhatunk velük! :) Nem a BKC csapatán fog múlni, ez egészen biztos… ;)
</p>

<iframe class="center-align mx-auto mthalf shadow2" width="560" height="315" src="https://www.youtube.com/embed/cKrv6-gHCcA?rel=0" frameborder="0" allow="encrypted-media" allowfullscreen></iframe>
<figcaption>A Tukina csapat Angolában</figcaption>

<h2 class="medium">Felhasznált forrás</h2>
<ul>
  <li><a class="underline" href="https://www.facebook.com/events/226053237977336/permalink/226997537882906/">Budapest Kizomba Connection - BKC (2018)</a>.</li>
</ul>

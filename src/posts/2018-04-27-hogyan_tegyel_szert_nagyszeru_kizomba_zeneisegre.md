---
title: Hogyan tegyél szert nagyszerű kizomba zeneiségre?
author: University of Kizomba
date: '2018-04-27'
excerpt: >-
  Részben azért rendelkezik az angolai táncosok legtöbbje kitűnő zeneiséggel,
  mert már nagyon fiatal kortól kezdve zenei stílusok széles skáláját
  hallgatják.Számos tényező járult ehhez a kitettséghez...
topic: zene
coverImage: batuque.jpg
---
Részben azért rendelkezik az angolai táncosok legtöbbje kitűnő zeneiséggel, mert már nagyon fiatal kortól kezdve zenei stílusok széles skáláját hallgatják.

Számos tényező járult ehhez a kitettséghez, beleértve társadalmi, földrajzi, sőt történelmi tényezőket is, mint például:

* az elhúzódó polgárháború, ami gyakorlatilag sok évre működésképtelenné tette az egész ország zeneiparát;
* a Kongói Demokratikus Köztársasághoz való közelség (É-ÉK-ről határolja Angolát), melynek fővárosa, Kinshasa volt az 1960-as és 70-es években az afrikai zene Mekkája;
* a kubai katonák két évtizedes jelenléte Angolában;
* egy viszonylag nagy Cape verdei (zöld-foki) bevándorló közösség él Angolában;
* angolai diákok ezreinek tapasztalatai, akiket állami ösztöndíjjal gazdag zenei élettel rendelkező országokba, mint például Kubába vagy Brazíliába stb. küldtek tanulni.

Elit szintű zeneiség elsajátítása időt vesz igénybe. Éveket. Évtizedeket. Nem máról holnapra történik. Viszont egy egyszerű aranyszabály van: gyakran kell zenét hallgatnod (és lehetőleg hangosan), kifejezetten a táncparketten kívül, az óráid/workshop-ok után, a buli előtt stb.

A legfontosabb, hogy olyan zenét hallgass, ami a „mainstream kizomba” zenén kívül esik. Más szavakkal, szükségszerű, hogy zenei elméd hangolva legyen a kizomba „szüleinek” és „rokonainak”, vagyis a sembának, a zouknak, a kompának, a coladerának, a gumbének, a kadanznak (?) stb., a feldolgozására.

Az University of Kizomba (non-profit szervezet Luandában a kizomba népszerűsítéséért) összeállított egy lejátszási listát 30 db, a világ számos részéről származó számmal, melyek egyike sem Angolából vagy angolai zenésztől származik. Majdnem 3 órányi nem szükségszerűen népszerű zene, így ne várj kommersz dalokat, amiket a DJ-k mostanában játszanak a kereskedelmi fesztiválokon.

**Az University of Kizomba azt javasolja, hogy ezt a listát többször hallgasd végig és ahol csak tudsz, táncolj rá! Ha kezdetben kényelmetlennek érzed a táncot ezekre a dalokra, mert nem vagy a hangzásukhoz szokva, akkor elértük a célunkat.**


* [Lejátszás a Soundcloud-on!](https://soundcloud.com/ka7s/sets/building-kizomba-musicality")

* [Letöltés MP3-ban!](https://drive.google.com/open?id=1xx_OTUO4HpQIx-xdkR_Hr3tQ0sh5ndbf)

## Felhasznált forrás

* University of Kizomba (2018). [Building top-notch kizomba musicality](https://www.facebook.com/University.of.Kizomba/videos/584355508572946/)

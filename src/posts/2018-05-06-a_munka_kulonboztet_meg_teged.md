---
title: A munka különböztet meg téged
author: University of Kizomba
date: '2018-05-06'
excerpt: >-
  Annak ellenére, hogy még csak 21 éves (Maura 20 éves), Ary már teli önbizalommal. A Kizomba Na Rua Angola Facebook oldalán végzett online szavazás a döntő előtt két héttel a 7. helyre sorolta őket a 10 pár közül! Így aztán az interjú végén bátorkodott megjegyzést tenni mindazokra, akik nem hittek az esélyeiben. Nos, a harmadik leckét elfelejtettük megemlíteni az autóban: higgy magadban akkor is, ha mindenki más megkérdőjelezi a tehetségedet és/vagy a képességeidet!
topic: kultúra
coverImage: a_munka_kulonboztet_meg.jpg
---

A hét elején, május 1-jén tartottuk meg a munka ünnepét. E nap eredete a szocializmushoz és a kommunizmushoz fűződik, ezért a hidegháborús korszak óta itt Angolában ünnepnapnak számít, ugyanis 1975 novemberétől, a függetlenség elnyerésétől számítva, az akkor még egypártrendszerű ország ideológiailag a szovjet blokkhoz tartozott. Amikor az 1990-es évek elején a demokráciát és a kapitalizmust átvették, május 1-je továbbra is a nemzeti ünnepek között maradt.

Portugálul „Dia do Trabalhador”-nak nevezik ezt a napot. Luandában, a kizomba és semba táncosok fiatalabb nemzedéke körében, a „trabalhador” (hímnem) vagy „trabalhadora” (nőnem) kifejezés szintén egy elismerő jelző, amit olyasvalakire mondanak, aki fáradhatatlanul dolgozik az elit kizomba/semba táncos mesterség elsajátításáért. A szó szinonimája lett a kiválóságra való törekvésnek, a kitartásnak, a türelemnek és végső soron az elismerésnek, amikor a jutalmat learatják.

Pontosan ezt jelenti a Nemzeti Kizomba/Semba Bajnokság Angolában a nagyszámú reménykedő fiatal számára, akik közül sokan nagyon szegény vidékről származnak, ahol a vezetékes víz, az elektromosság és az alapvető higiéniás viszonyok nem létező „luxuscikkek”. Egy ilyen verseny megnyerése számukra egy elérhető kitörési pont a nyomornegyedek (musseques) nehéz életkörülményei alól. Miért ne álmodnának arról, hogy ők lehetnek a következő Bonifacio Aurio, aki Portugáliába vándorolt ki, és ugyanennek a versenynek a néhány évvel ezelőtti megnyerése után nagy hírnévre tett szert világszerte?

A majdnem öt évszázadon át tartó portugál gyarmatosítás olyannyira kegyetlen volt az angolaiak kulturális identitásától való megfosztásában, hogy ennek kedvezőtlen hatásai a függetlenség elnyerése utáni évtizedekben is éreztették a hatásukat. Az angolai társadalomban vannak olyan társadalmi körök, akik a „túl sok” kizomba, semba és kuduro táncolását továbbra is a nyomornegyedekben (musseques) lakó emberek szokásának fogják föl, ezért „nem elég előkelő” számukra. Luandában sok éjszakai szórakozóhely továbbra is a nyugati zenéket (pop, techno, rock stb.) helyezi előtérbe egész éjszaka ahelyett, hogy angolai zenéket játszanának.

Azonban ezek a fiatalok valamiféleképpen ellensúlyozzák ezt a trendet. Nemzetközi reflektorfénybe helyezik Angolát, jó értelemben véve. Angola éveken át csak akkor szerepelt a világ BBC-iben, CNN-jeiben, és a Reuters-ében, ha valami rossz dolog történt: háború, pusztítás, éhínség, járványok és a helyi korrupció. Most az emberek ide akarnak jönni dokumentumfilmeket forgatni és részletekbe menő tudományos kutatásokat lefolytatni az ország legalulértékeltebb tulajdonáról: a kultúrájáról. Ezek a fiatalok még az ország haldokló turizmusát is segítik, ugyanis egyre több külföldi utazik ki Angolába azzal a céllal, hogy táncoljanak és/vagy tanuljanak tőlük. Eközben elköltik az euróikat és dollárjaikat a szállodáinkban, az éttermeinkben, az ajándékboltjainkban, a bolhapiacainkon stb.

Így a függetlenség elnyerése után talán először, a kulturális kifejeződés olyan formái, amiket – és néha még most is – „bairristas”-nak bélyegeznek (ez egy helyi kifejezés egy olyan dolog jellemzésére, amit „túlságosan gettósnak” tekintenek), végre megkapják azt a tiszteletet és figyelmet, amit érdemelnek. A „nyugati megerősítés” mindig is hatékony felhatalmazó tényező volt Angolában.

Amint elhagytuk a Cinema Atlântico-t, a helyszínt, ahol minden évben megtartják ezt a bajnokságot, hogy a Chá de Caxinde étterem felé vegyük az irányt (ahol az afterparty zajlott), ketten a munkatársaink közül néhány versenyzőnek, beleértve a második helyezett Paulo Selele-t és partnerét, Eliane Monteiro-t, fuvart ajánlottak az egyik SUV-ben. A rövid út alatt észrevehető volt, hogy a többségük még mindig a helyi és a Facebook élő videómegosztásának köszönhetően, nemzetközi nézőközönség előtti fellépésből származó adrenalin löket hatása alatt volt. Így aztán kihasználtuk az alkalmat, hogy a két legfontosabb leckéről beszéljünk velük, amit abból az estéből kellene tanulniuk: vagyis arról, hogyan váltak bajnokokká a bajnokok.

1. Mint a versenysportok esetén, nem az számít, hogyan kezdesz el egy játékot, hanem hogy milyen erősen fejezed be.

2. Néha a szerencsétlenségeket az előnyünkre fordíthatjuk. Nézd meg hogyan volt képes Ary Maura cipőjének a „meghibásodását” olyan kreatívan kezelni, elnyerve mindenki szívét abban a nagyteremben! Ahelyett, hogy sajnálkozott volna a látszólagos „balszerencséjükért”, egy olyan feledhetetlen pillanattá tette azt, ami biztosan legendássá válik az angolai folklórban.

Amikor odaértünk az afterparty-ra, Maura a szó szoros értelmében mindenkivel táncolt, nem utasítva vissza soha senkit, és mindig azzal a sugárzó mosollyal az arcán, ami a táncát még elbűvölőbbé és elragadóbbá teszi. Ary még kint tartózkodott a Tukina családdal és más családokkal, így egy rövid interjú erejéig elcsíptük őt. Nyilvánvalóvá vált, hogy nagyon szerény és kiemelte a munkamorálját – ismét ez a mindenütt jelen levő és erőteljes szó, „trabalhador” – a sikere kulcsaként.

**Annak ellenére, hogy még csak 21 éves (Maura 20 éves), Ary már teli önbizalommal. A Kizomba Na Rua Angola Facebook oldalán végzett online szavazás a döntő előtt két héttel a 7. helyre sorolta őket a 10 pár közül! Így aztán az interjú végén bátorkodott megjegyzést tenni mindazokra, akik nem hittek az esélyeiben. Nos, a harmadik leckét elfelejtettük megemlíteni az autóban: higgy magadban akkor is, ha mindenki más megkérdőjelezi a tehetségedet és/vagy a képességeidet!**

Őszintén kívánjuk a legjobbakat nekik! Mint ahogyan Ary egyik barátja a Facebook-on gratulációként írta: *„többé már nem fogsz mezítláb járni, testvérem; most már híres vagy; el fogsz utazni [a tengerentúlra] – élvezd ki maximálisan”.*

## Interjú Aristóteles Mazambi Ary-val, a 2018-as Angolai Nemzeti Kizomba/Semba Bajnokság győztesével

@[youtube](HcBSaq_ljwY)


## Aristóteles Mazambi Ary és Maura Edivania Tukina győztes tánca, 2018{.mt3}

@[youtube](PSq4z2d_au4)


## Felhasznált forrás

* University of Kizomba (2018). [Work will set you apart.](https://www.facebook.com/University.of.Kizomba/videos/633084193700077/)

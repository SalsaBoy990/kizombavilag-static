---
title: "A kizomba kultúra tiszteletben tartásának 10 módja"
date: "2018-076-03"
excerpt: "Nyugodtan táncold a kizombát, az urbankiz-t, vagy mindkettőt! De váljon szokásunkká, hogy külön kezeljük és nevén nevezzük mindkét táncot annak ami, és ne próbáljuk összemosni egyetlen egységként, vagy még rosszabb, ugyanazon tánccsaládból származó „rokonokként” kezelni. Mert nem azok. És nincsen probléma ezzel sem."
topic: "kizomba"
---

Nem várható el attól, aki még sohasem járt Angolában – vagy nem tud semmit annak zavaros múltjáról – hogy teljesen felfoghassa, hogy hogyan szolgálta mindig is a táncolás, az éneklés és az összejövetelek az angolai nép kollektív kiteljesedését. Ahogyan azt Achille Mbembe, egy nagy tiszteletben álló kameruni filozófus és politológus szavakba öntötte:

> „A zene képes a szellemet és az anyagot egyesíteni. Bizony Afrikában a zene mindig is az élet eltörölhetetlenségének ünneplése volt a hosszú, életellenes történelemben."

## Egy rövid történelemlecke

Diana hercegnő legelhíresültebb képeinek egyike, amikor egy 13 éves angolai lány, Lizete, mellett ül, aki egy taposóakna miatt veszítette el a bal lábát, amikor a boltba igyekezett az édesanyjával az akkori háború sújtotta tartományban, a dél-angolai Huambo-ban. Amikor Lady Di 1997-ben Angolába látogatott, Lizete már 3 éve várt egy művégtagra.

Addig a bizonyos pontig számítva, Angola gyakorlatilag ismeretlen volt az átlag nyugati ember számára; érhető módon, mivel a háború, az éhínség és halál egyedüli képeit párosították az országgal az 1970-es évek közepe óta.

Az Angolai Polgárháború rögtön a Portugáliától való 1975-ös függetlenedés után tört ki. A hatalomváltás a portugál gyarmatokon közismerten elsietett, nehézkes és összességében nézve gyengén kivitelezett volt. Kifejezetten Angola esetén, még egy további tényező is érvényesült, jelestül az USA és az USSR (az egykori Szovjetunió) óriási étvágya egy kulcsfontosságú, természeti erőforrásokban gazdag, stratégiai fontosságú, dél-afrikai ország geopolitikai fennhatósága alá vonására. Mindez egy kegyetlen polgárháborút eredményezett, amit egyedül 1991 májusában szakadt meg, nem sokkal a Berlini Fal leomlása és azt követően, a hidegháború befejeztével. Az 1992 szeptemberében megtartott első demokratikus választások után a háborús konfliktus tovább folytatódott és még egy évtizedig elhúzódott.

Vitathatóan, egyetlen PALOP ország sem szenvedett annyit a függetlenség utáni időszakban, mint Angola. Életek milliói vesztek oda; családok estek szét és kényszerültek otthonaikat elhagyni; az anyák némelyike több fiát is elveszítette a harcokban; gyakran árvákká váltak a gyerekek a szüleik elvesztése miatt; hozzátartozók vesztették el a kapcsolatot a szeretteikkel, miközben a háború sújtotta övezetekből menekültek el, és soha többé nem látták őket viszont.

Évtizedeken át, az olajár-robbanás (Angola a második legnagyobb olajtermelő ország Afrikában, Nigéria után), a tengeren túli kuduro őrület és mostanság, a kizomba európai táncterekre való exportja előtt, a kizomba volt az angolaiak büszkeségének a fő (ha nem az egyetlen) forrása - a bangával együtt, vagyis azzal a leírhatatlan „swag”-gal, amivel az angolai férfiak és nők kétségtelenül rendelkeznek.

## 10 módon mutathatsz tiszteletet


1. Ilyen természetű vitákban erősen ajánljuk, kerüld el az efféle kijelentéseket, hogy: *„Mi ebben a nagy ügy? Ez csak egy tánc. Tegyél túl rajta.”* Ellenkező esetben, ha így teszel, akkor az angolaiak az érezhetik, hogy akarattal hagyod figyelmen kívül a fent taglalt történelmi hátteret.

2. Próbálj meg a lehető legtöbbet megtanulni az ország történelméről és arról, hogyan kötődik lényegében a semba és a kizomba megszületéséhez. Ha így teszel, akkor közvetett módon együttérzést mutatsz az elmúlt évek gyászával kapcsolatban.

4. Kerüld el, hogy pusztán marketing céljából a „Kizomba” vagy a „Szemba” szó valamilyen nevetséges variációját tartalmazza a Facebook neved (sajnálatos módon néhány angolai is ezt teszi)!

6. Ha tisztában vagy azzal, hogy sem kizombát, sem pedig sembát nem tanítasz (mindez rendben van), akkor ne reklámozd akként az óráidat és a bemutatóidat! Ezzel elkerülöd azt, hogy opportunistának, megalkuvónak, vagy még rosszabb, imposztornak bélyegezzenek.


Bizonyos kizomba eseményeken tett megfigyeléseink alapján a listát tovább bővíthettük volna 20 vagy 30 elemre. Azonban, a kulcsfontosságú pont, amit próbálunk hangsúlyozni, hogy a kizomba önmagában sokkal több egy „báltermi táncnál” - legalábbis angolai szemszögből.

Azt szokták mondani, hogy ha az élet citrommal kínál, csinálj belőle limonádét! Nos, kezdj el a kizombára mint a limonádéban található barnacukor tekinteni, és az élmény teljesen más lesz. Sokkal jobb.



